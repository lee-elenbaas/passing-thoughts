---
layout: post
category: poem
title: "רעיונות"
tags : [description, children]
published: true
author: Lee Elenbaas
direction: rtl
---
מילים מידפקות על קירות ראשי

נוקשות ולא מקבלות תשובה

חוברות לרגע ונפרדות

מתערבלות אחת עם השניה

נולדות ומתות

<br>

ואני בכובע מחודד, וחטוטרת

בוחש בתמליל

מרתיח אותו עם רגשות

והבועות עולות מעלה ומתפוצצות

רעיונות אשר אובדים לעד

<br>

ופה ושם, כמו בועות סבון

רעיון עולה, שלם

ומגיע לגובה העיניים

שובר את האור בדרך חדשה

צובע מציאות
