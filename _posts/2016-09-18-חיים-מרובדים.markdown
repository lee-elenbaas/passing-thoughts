---
layout: post
title: חיים מרובדים
date: '2016-09-18 19:42'
category: half-baked
author: Lee Elenbaas
---

כשהמציאות חולפת מול פני

חולפת מציאות נוספת בתוך ראשי

רבדים של פנטזיה, אכזבות, חרטות ותקוות

מתערבלים בערבוביה מול עיני

<br>

כשאני פוסע במציאות

אני פוסע גם בתוך חלום

הנגלל עם כל צעד מול עיני הפנימית

משקף מציאות שיכלה, או לא, להיות

<br>

כל מילה המתנגנת מפי

מתלווה למילה הנאמרת בתוך ראשי

נארגות לשיחות נפרדות, בפנים ובחוץ

המשתלבות זו עם זו

<br>

כך אני חי חיים מרובדים

שלא תמיד אני יודע

עד כמה הם אמיתיים

כל רובד מציאותי לי בזכרוני
